---
title: Information
seo:
  description: Argasso är ett barnboksförlag som ger ut 18–20 titlar per år,
    framför allt lättlästa böcker för barn och ungdomar (i serien Läsvänligt).
---
## Argasso är ett barnboksförlag som etablerades i december 2002 och ger ut 18–20 titlar per år. Sedan några år tillbaka publicerar förlaget även 5–10 e-böcker årligen.

Argasso bokförlag ger framför allt ut lättlästa böcker för barn och ungdomar (i serien Läsvänligt) och kapitelböcker för mellanåldern. I vår tidigare utgivning finns även ett antal klassiska seriealbum och humoristiska faktaböcker.

Vi har knutna till oss en mängd etablerade och populära författare som alla behärskar det korta formatet, till exempel Malorie Blackman, Kim Olin, Bali Rai, Nigel Hinton, Anne Cassidy och Robert Swindells.

Med lockande omslag och spännande innehåll vill vi att våra böcker ska inspirera till läsning även hos dem som kanske aldrig annars skulle plocka upp en bok. Vi vill att våra böcker ska ha attityd och driv och ge läsaren mersmak. Vi vill att våra böcker ska vara lätta att ta till sig och samtidigt vara fulla av mening, djup, komplikation, humor och kärlek. Vårt mål är att ge läsaren en äkta läsupplevelse, oavsett hur enkel texten är, oavsett hur kort boken är. Vår ambition är att vara en inkörsport till litteraturens värld för unga människor.