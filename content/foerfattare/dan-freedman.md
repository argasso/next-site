---
name: Dan Freedman
published: true
image: /uploads/foerfattare/dan-freedman.jpg
---
Dan Freedmans dröm om att själv bli en professionell fotbollsspelare infriades aldrig. I stället blev han en framgångsrik fotbollsjournalist som intervjuade spelare som Cristiano Ronaldo, Lionel Messi, David Beckham och sir Alex Ferguson. Hans passion och kunskap om fotbollen ger honom inspirationen han behöver för att skriva den enormt populära bokserien om Jamie Johnson. Serien, som handlar om en vanlig killes dröm att bli en av världens bästa fotbollsspelare, har nått stor framgång och bearbetats av BBC till en teveserie. När Dan inte skriver håller han föreläsningar och workshops på skolor. Och han spelar fortfarande fotboll så fort han får tillfälle.
