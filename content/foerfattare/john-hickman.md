---
name: John Hickman
published: true
image: /uploads/foerfattare/john-hickman-davidhigham-co.jpg
---
John Hickman växte upp i ett höghusområde i Wolverhampton och studerade tecknad film på universitetet innan han flyttade till Newcastle upon Tyne och utbildade sig till socialarbetare. Efter att ha studerat kreativt skrivande på universitetet i Newcastle skriver John numera spännande fiktion för barn, liksom olika projekt för teater och film. Hans första bok, _Freaks United_, nominerades till Hull Book Award. John tillbringar det mesta av sin tid med familj och vänner, spelar gamla videospel, tittar på dåliga filmer och läser bra böcker. Han har ett stort fotbollsintresse och är Manchester United-supporter.
