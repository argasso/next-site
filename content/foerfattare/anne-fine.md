---
name: Anne Fine
published: true
image: /uploads/foerfattare/anne-fine.jpg
---
Anne Fine är en brittisk, rikligt prisbelönad författare som har skrivit mer än sjuttio barnböcker, bland annat två vinnare av the Carnegie Medal. Hon har även vid två tillfällen utsetts till Årets barnboksförfattare i Storbritannien, och hennes böcker har översatts till 45 språk. Fine skrev sin första bok vid tjugofyra års ålder och har sedan dess aldrig slutat skriva. Hennes böcker för äldre barn inkluderar _Madame Doubtfire_ (1987) som senare filmatiserades under titeln _Mrs Doubtfire_.

I mars 2014 gav hon sitt stöd till en kampanj som ville få barnboksförlag att sluta beteckna och marknadsföra sina böcker som ”för pojkar” eller ”för flickor”. Hon sa: ”Man hade kunnat tro att den här striden skulle vara avgjord för årtionden sedan. Men även till synes smarta och observanta vuxna verkar ha gått på det här igen \[…\] Det finns alla möjliga sorters flickor, med alla möjliga intressen, och det finns pojkar med alla möjliga intressen. Bara genom att träffa några av de här barnen borde det bli uppenbart. Men tydligen inte, dessa idiotiska uppfattningar framförs så ofta att de till slut blir en självuppfyllande social tvångströja, som alla våra barn lider av.”

Anne Fine har fyra systrar, varav en är barnboksförfattaren Elizabeth Arnold och de övriga trillingar. Hon har även två döttrar och bor numera i Barnard Castle, England, med sin sambo.
