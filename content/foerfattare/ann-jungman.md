---
name: Ann Jungman
published: true
image: /uploads/foerfattare/ann-jungman.jpg
---
Ann Jungman föddes i London, där hon fortfarande bor. Hennes skrivande började med att hon som lärare hittade på egna historier för de barn hon undervisade. Historierna blev så uppskattade att hon började skriva ner dem och fick en berättelse publicerad efter några år – _Fang the Fiery Dragon_. Hennes mest kända bok, _Vlad the Drac,_ kom till i samband med ett besök i Transsylvanien i Rumänien. Boken fick stor framgång och ytterligare fem böcker har getts ut i Vlad-serien. Bland hennes övriga böcker märks en trilogi om andra världskriget, _Resistance, Betrayal_ och _Siege,_ varav den sistnämnda även finns översatt till svenska (_Belägring_).
