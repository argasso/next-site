---
name: Alison Prince
published: true
image: /uploads/foerfattare/alison-prince.jpg
---
Alison Prince studerade och undervisade i konst innan hon började skriva, först för teve i en BBC-serie och sedan böcker för barn i alla åldrar, ofta med historiska karaktärer eller miljöer. Hon har nominerats till Nestlé Smarties Book Prize och belönats med Guardian Children's Book Award. _Oranges and Murder_ från 2002, en ungdomsthriller som utspelade sig i 1830-talets London, belönades med Scottish Arts Council Book of the Year Award. Alison Prince har också skrivit för vuxna, bland annat poesi och två biografier. Hon föddes i en förort till London 1931 och bor nu på Arran, en ö i Skottland.
