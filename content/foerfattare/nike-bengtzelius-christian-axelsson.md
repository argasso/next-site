---
name: 'Nike Bengtzelius, Christian Axelsson'
published: true
image: /uploads/foerfattare/nike-bengtzelius-christian-axelsson.jpg
---
Vi hade hört att det skulle vara nyttigt att ha gemensamma projekt när man lever i ett förhållande, så vi började föda upp kaniner. ”Har man ett projekt kan man säkert ha minst fyra!” tänkte vi optimistiskt. ”Vad kan gå fel?” Vi funderade över våra talanger, och eftersom Nike är utbildad språkvetare och Christian har dyslexi blev det självklara valet att skriva en bokserie. Valet föll på sporten som Litteratursverige glömde, ishockey, då Christians största idol är Lasse Granqvist och Nike är en foppatoffel från Örnsköldsvik. Så nu står vi här med första boken i vår serie om ett ungdomslag i ishockey.
