---
name: Caroline Lawrence
published: true
image: /uploads/foerfattare/caroline-lawrence.jpg
---
Caroline Lawrence är amerikan och flyttade till England för studier i antik historia på universitetet i Cambridge. 2009 vann hon The Classics Association Prize för sina insatser att lära allmänheten mer om antikens historia. Hon har skrivit en mängd böcker, bland annat serien _Roman Mysteries_, som har sålts i över en miljon exemplar världen över och även gått som teveserie på BBC. _Natträden_ är den första av hennes böcker som har översatts till svenska. Vid sidan av författandet ägnar sig Caroline även åt konst, historia, resor och film. Hon bor vid floden Themsen i London.
