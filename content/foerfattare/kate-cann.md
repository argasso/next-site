---
name: Kate Cann
published: true
image: /uploads/foerfattare/kate-cann-credit-dominic-turner.jpg
---
Kate Cann (f. 1954) är en engelsk journalist och författare till ett tjugotal ungdomsböcker, däribland _Textlek, Kråkflickan_ och _Kråkflickans återkomst_. Efter litteraturstudier vid Kent University började Kate arbeta som redaktör på förlaget Time Life Books och reagerade starkt på några ungdomsböcker med orealistiska beskrivningar av sexuella relationer, som antingen beskrevs föredömande eller sockersött. ”Jag kan bättre än så här”, tänkte hon och satte igång med eget skrivande. Ett år senare publicerades _Dyk i,_ där hennes egna dagboksanteckningar bildade underlag. När hennes två barn blev stora och lämnade hemmet flyttade Kate och hennes man ut på landet. Hon förälskade sig i naturen, tystnaden, ytorna, skogen … och började föra in de nya erfarenheterna i sina kommande böcker. ”Allt började med _Kråkflickan_”, säger hon.
