---
name: Joanna Nadin
published: true
image: /uploads/foerfattare/joanna-nadin.jpg
---
Joanna Nadin växte upp i Essex i sydöstra England, men hon drömde ofta om att vara någon annanstans, eller om att vara någon helt annan. Och det är det hon också skriver om i sina böcker: fantastiska saker som händer vanliga människor på helt vanliga platser. Hon studerade drama och politisk kommunikation på universitetet och har arbetat med allt från badvakt och radioreporter till teveproducent och rådgivare åt den brittiska premiärministern. Hon säger: “Som författare är jag fascinerad av identitet – vad som gör oss till de vi är och hur vi lär oss acceptera det eller förändra det. Det är ett tema som går igen i många av mina böcker.”
