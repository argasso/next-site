---
name: Sita Brahmachari
published: true
image: /uploads/foerfattare/sita-brahmachari-credit-martin-levenson.jpg
---
Sita Brahmachari växte upp i Lake District i England. Hennes far var en indisk läkare och hennes mor en engelsk sjuksköterska, och föräldrarnas bakgrunder kom i hög grad att prägla hennes känsliga och socialt medvetna skrivande. Efter en karriär inom teatern belönades hennes första roman _Artichoke Hearts_ med 2011 års Waterstones Children’s Book Prize. Sita är också inblandad i ett flertal välgörenhetsprojekt, och hon bor och verkar i norra London med sin man, tre barn och hunden Billie.
