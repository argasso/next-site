---
name: Åsa Storck
published: true
image: /uploads/foerfattare/asa-storck.jpg
---
Åsa Storck är bibliotekarie och författare till ett sextiotal titlar, med tonvikt på lättlästa barn- och ungdomsböcker. Hon debuterade 1991 med en serie om lågstadietjejen Lovisa och fortsatte sedan med några längre böcker som utspelar sig på medeltiden och stenåldern. Hennes böcker har stor variation i utformning och inriktning, alltifrån korta börja läsa-böcker, bilderböcker och längre kapitelböcker till novellsamlingar och lättlästa vuxenböcker. Flera av hennes böcker handlar om integration och kulturskillnader. Hennes bok _Baddräkten_ om kulturkrockar i simhallen vann första pris i Natur och Kulturs barnbokstävling 2004. De tre böckerna om flyktingpojken Milo tar upp frågor som flyktinginvandring och integration. Åsa Storck tilldelades Emilpriset till Astrid Lindgrens minne 2016 ”För att hon bemästrar den svåra konsten att skriva enkelt med språklig nerv och har förmågan att ladda vardagliga situationer med innehåll och spänning”. Hon är född 1964 och bor i Jönköping.
