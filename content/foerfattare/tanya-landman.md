---
name: Tanya Landman
published: true
image: /uploads/foerfattare/tanya-landman.jpg
---
Tanya Landman arbetade i en bokhandel, ett konstcenter och ett zoo innan hon kom igång med sin författarkarriär. Hon har gett ut över trettio barn- och ungdomsböcker, däribland _Buffalo Soldier_ som belönades med 2015 års Carnegie Medal. Hon är kanske mest känd för sina historiska berättelser för unga vuxna. Apache, som utspelar sig i 1800-talets Amerika, nominerades till Carnegie Medal 2008. Tanya reser runt till skolor och bibliotek året runt och uppträder med dockteater och berättar om sina böcker. Hon bor i Devon i sydvästra England.
