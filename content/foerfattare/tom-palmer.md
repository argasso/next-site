---
name: Tom Palmer
published: true
image: /uploads/foerfattare/tom-palmer.jpg
---
Tom Palmer har alltid gillat fotboll och inför arbetet med serien _Fotbollsakademin_ besökte han sin lokala fotbollsklubb för att prata med spelare i juniorlaget, deras föräldrar och med lagets huvudtränare. Detta för att göra serien så realistisk som möjligt, med de bekymmer och tankar som rör unga grabbar i tio- till tolvårsåldern. Det visade sig att föräldrar, särskilt papporna, spelade en stor roll för hur pojkarna klarade pressen, och därför har de också fått en stor roll i Tom Palmers böcker. Tom kommer ursprungligen från Leeds och säger att det som fick honom att själv börja läsa som barn var alla de fotbollsartiklar han hittade i tidningen. Han har tidigare arbetat med läsutveckling och reser i dag till skolor, bibliotek och bokhandlar över hela England för att träffa sina läsare. Tom bor i Halifax.
