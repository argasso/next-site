---
name: Nigel Hinton
published: true
image: /uploads/foerfattare/nigel-hinton.jpg
---
Nigel Hinton är en mästare på att skriva spännande och angelägna böcker på ett lättillgängligt och kortfattat sätt. Ämnen han har tagit upp är bland annat förhållandet mellan fäder och söner, rivaliteten mellan bröder och vad kriminalitet kan göra med en människa. Nigel föddes i London år 1941 – mitt under ett tyskt luftangrepp under andra världskriget. Efter att bland annat ha arbetat som reklammakare, skådespelare, vägarbetare och badvakt läste han till lärare och jobbade med det i många år, och han älskade det. Men skrivandet tog över, och sedan flera år tillbaka är han författare på heltid med över tjugo böcker på sitt samvete. Hans ungdomsbok _Buddy_ har nominerats till Carnegie Medal och filmatiserats med Roger Daltrey från The Who.
