---
name: Frances Mary Hendry
published: true
image: /uploads/foerfattare/frances-mary-hendry.jpg
---
Frances Mary Hendry har skrivit ett tjugotal böcker för barn och unga vuxna, de flesta med påhittade karaktärer i historiska miljöer med historiskt korrekta fakta. Under hennes tjugo år som engelsklärare lärde hon sig vilken typ av böcker som hennes elever undvek att läsa och försökte att inte skriva så. Hon beskriver sig som ”bokmissbrukare” med i regel fyra fem böcker på gång samtidigt. Frances Mary Hendry är född och uppvuxen i Glasgow, Skottland och bor nu i Nairn i norra Skottland.
