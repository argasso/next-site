---
name: David Almond
published: true
image: /uploads/foerfattare/david-almond.jpg
---
David Almond har vunnit och blivit nominerad till en mängd prestigefyllda priser inom barn- och ungdomslitteraturen, bland annat Hans Christian Andersen Award 2010, ett av de finaste priserna en barn- och ungdomsförfattare kan få. Han är kanske främst känd för _Han hette Skellig_, som belönades med Carnegie Medal 1998. David är professor i kreativt skrivande vid Bath Spa-Universitetet och bor med sin familj i Northumberland, England. Många av hans böcker är förlagda till miljöer i hans egna hemtrakter i nordöstra England – _Klaus Vogel och slynglarna_ utspelar sig till exempel i Felling, där David Almond själv växte upp. Hans pappa gick bort när han var tonåring, och med insikten om hur livet kan växla mellan mörker och ljus utforskar han teman som exempelvis gott och ont, glädje och sorg i sina böcker.
