---
name: Nick Arnold
published: true
image: /uploads/foerfattare/nick-arnold.jpg
---
Nick Arnolds första bok kom till när han arbetade vid University of North London i ett projekt för att lära barn om naturen. Projektet ledde till artiklar i tidskrifter och en dag fick Nick en strålande idé: om han kunde skriva artiklar kunde han skriva böcker. Sedan dess har han tappat räkningen på det antal böcker han skrivit. Sex av dem finns översatta till svenska i serien _Förfärliga fakta_ (_Horrible Histories_ på engelska), däribland _Blod, ben och baciller, Fula kryp_ och _Kaotisk kemi_. De två förstnämnda tilldelades det ansedda Rhône-Poulenc Junior Science Books Prize. _Horrible Histories_ sammantagna försäljning överstiger nu imponerande en och en halv miljoner exemplar världen över. När han inte skriver, drar Nick runt med sin enmansföreställning till bibliotek, skolor, bokhandlar och festivaler med allt man kan önska sig av en Förfärliga faktaförfattare, en föreställning full av spännande experiment och gastkramande skildringar.
