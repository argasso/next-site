---
name: Mary Hooper
published: true
image: /uploads/foerfattare/mary-hooper.jpg
---
Mary Hooper föddes 1944 i sydvästra London. Hon slutade skolan redan som femtonåring och började jobba som fönsterdekoratör och senare som sekreterare. Med tiden bestämde hon sig för att återvända till skolan och tog som vuxen examen i engelska på Reading University. Hon startade sin författarkarriär med många korta noveller som publicerades i olika kvinno- och tonårsmagasin. Hennes första bok, _Jodie_, kom ut 1978. Därefter har hon skrivit många populära barn- och ungdomsböcker, både historiska och nutida.
