---
name: Michael Morpurgo
published: true
image: /uploads/foerfattare/michael-morpurgo.jpg
---
Michael Morpurgo är en av Storbritanniens mest älskade barn- och ungdomsboksförfattare och valdes till Children’s Laureate, Storbritanniens motsvarighet till vår svenska Läsambassadör, mellan åren 2003 och 2005. Han har vunnit en mängd prestigefyllda priser för sina böcker, där ett flertal även har förvandlats till pjäser och teveproduktioner, inklusive en storfilm baserad på hans bok _War Horse_, som kom ut på svenska år 2012 under samma titel. Michael bor i Devon med sin fru Clare, där de driver tre bondgårdar inom ramen för ett välgörenhetsprojekt som ska ge barn från innerstadsområdena möjligheten att få uppleva hur det är att leva nära naturen och ta del av arbetet på en bondgård. Fram till i dag har cirka 85 000 barn varit deltagare i projektet.
