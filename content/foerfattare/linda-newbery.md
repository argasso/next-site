---
name: Linda Newbery
published: true
image: /uploads/foerfattare/linda-newbery-credit-chris-normandale.jpg
---
Linda Newbery inledde sin karriär som författare med böcker för unga vuxna och har vid det här laget hunnit skriva för alla åldrar. Linda har intresserat sig för första världskriget i många år och rest över hela Frankrike och Belgien för att besöka såväl krigsplatser som minnesplatser. Hon fick idén till _Tillys löfte_ delvis från en dikt av Siegfried Sassoon och delvis från Vera Brittains krigsmemoarer. Hon tilldelades Costa Children’s Book Award 2006 för _Set in Stone_ och har nominerats till Guardian Children’s Fiction Prize och två gånger till Carnegie Medal. Linda föddes 1952 i Essex och bor nu i Oxfordshire i södra England.
