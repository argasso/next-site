---
name: Pippa Funnell
published: true
image: /uploads/foerfattare/pippa-funnell-credit-kit-houghton.jpg
---
Pippa Funnell (f. 1968) är en brittisk författare, mest känd för sina stora framgångar som fälttävlansryttare. Hon blev 2003 den första ryttare att vinna Rolex Grand Slam, det vill säga att under ett år vinna tävlingarna Badminton Horse Trials, Burghley Horse Trials och Rolex Kentucky Three-Day Event, alla tre med högsta svårighetsgrad. Hon har också tilldelats talrika priser, däribland två OS-silver. I varje del av hennes barnboksserie _Tillys hästliv_ finns även en sektion full av tips och expertråd om allt som har med hästar att göra. Pippa Funnell bor i Surrey, England, tillsammans med sin make.
